# Laskinnäppäimistön navigointitila #

* Tekijä: Luke Davis (Open Source Systems, Ltd.)
* Lataa [vakaa versio][1]

Laskinnäppäimistön navigointitila on [NVDA](https://nvaccess.org/)-lisäosa,
jonka avulla voit helposti vaihtaa näppäimistön laskinosan NVDA:n
navigointikomentojen ja Windowsin liikkumiskomentojen välillä.

Normaalit PC:n numeronäppäimistön toiminnot Numlockin ollessa pois käytöstä
ovat: Page up, Page down, Home, End, nelisuuntaiset nuolinäppäimet sekä
Del-näppäin.  Mutta NVDA ottaa numeronäppäimistön kokonaan käyttöönsä
tarjotakseen tekstintarkastelukomennot, hiiritoiminnot sekä
objektinavigointikomennot. Tämä pätee jopa kannettavien tietokoneiden
näppäimistöasettelussa, joka kahdentaa nämä toiminnot muihin kuin
numeronäppäimistön näppäimiin niille, joilla ei ole numeronäppäimistöä.

Joillakin käyttäjillä on kuitenkin kannettavissaan numeronäppäimistö, ja he
haluavat mieluummin käyttää sitä Windowsin navigointitarkoituksiin,
varsinkin koska joissakin kannettavissa tietokoneissa ei ole Home-, End- tai
muita vastaavia näppäimiä. Tällaisissa tilanteissa tästä lisäosasta on
apua. Lisäksi joillekin pöytäkoneen käyttäjille voi joskus olla kätevää
käyttää numeronäppäimiä näihin näppäimistötoimintoihin tavallisten
näppäinten sijaan, jonka tämä lisäosa sallii.

### Kuinka se toimii

Kun Numlock on poissa päältä, riippumatta siitä, mitä näppäimistöasettelua
käytät, tämän lisäosan avulla voit painaa Alt+NVDA+numeronäppäimistön plus
(joka on yleensä pitkä näppäin toiseksi ylimpänä oikealla) siirtyäksesi
nopeasti ja helposti normaalin NVDA-navigoinnin ja perinteisen
Windows-navigoinnin välillä. Tämä näppäin on mahdollista uudelleenmäärittää
Näppäinkomennot-valintaikkunan Syöttö-kategoriassa.

Huomaa, että tämä lisäosa ei poista käytöstä numeronäppäimistön Insertiä
NVDA-näppäimenä, jos olet ottanut sen käyttöön. Voit poistaa sen käytöstä
manuaalisesti NVDA:n näppäimistöasetuksista.

Jos haluat NVDA:n käynnistyvän oletusarvoisesti Windowsin navigointitilassa,
voit määrittää sen NVDA:n asetuksista. Valitse NVDA-valikosta Asetukset ->
Asetukset, ja etsi sitten Laskinnäppäimistön navigointitila -vaihtoehto,
joka avaa lisäosan asetuspaneelin. Sieltä voit valita valintaruudun, joka
ottaa oletusarvoisesti käyttöön Windowsin navigointitilan, kun NVDA
käynnistyy. Pääset asetuspaneeliin nopeasti painamalla NVDA+N, A, A ja
sitten kerran tai useammin L, kunnes kuulet "Laskinnäppäimistön
navigointitila".

### Uudet ominaisuudet

Kehotan lähettämään sähköpostitse mahdollisia ominaisuusehdotuksia tai muita
käyttötapauksia, joita ei tässä ole lueteltu, tai vain ilmoittamaan, että
lisäosa on hyödyllinen!

### Inspiraatio

Tämä lisäosa on suora tulos pyynnöistä, joita tekijä on saanut vuosien
varrella käyttäjiltä sekä GitHub-keskustelussa
[#9549](https://github.com/nvaccess/nvda/issues/9549). Kiitos @Qchristensen
ja @feerrenrut.

[[!tag dev stable]]

[1]: https://addons.nvda-project.org/files/get.php?file=numpadNav
